# Awesome Sindacalizzazione

Il metodo più sicuro per far rispettare ed ottenere nuovi diritti sul posto di lavoro è la contrattazione collettiva. I sindacati sono uno degli strumenti storicamente più efficaci a disposizione delle lavoratrici per portare avanti questo tipo di trattative di interesse della collettività.

Questa lista si propone di raccogliere e catalogare materiale inerente alla creazione di rappresentanze sindacali all'interno delle aziende, evitando ripercussioni per gli individui che vi partecipano.

## Organizzazione rappresentanze sindacali

La pratica dell'organizzazione sindacale è spesso malvista o apertamente osteggiata dalle aziende, a volte con conseguenze pesanti sul lavoro. Qui raccogliamo una serie di risorse riguardo l'organizzazione di rappresentanze nelle aziende, i rischi che questo processo potrebbe costringervi a fronteggiare e qualche indicazione sulle possibili pratiche da sviluppare.

- [How To Unionize Your Workplace](https://www.youtube.com/watch?v=JvrldZlUwe0)

  Propone un iter per la sindacalizzazione di un'azienda in relativa sicurezza, a partire dall'individuare possibili colleghi interessati fino all'organizzazione effettiva di incontri con lo scopo di formare una rappresentanza sindacale.
- [How to Hold a Successful Meeting - IWW Guides](https://archive.iww.org/guides/branch/meeting/)

  Guida dell'IWW su come condurre un'assemblea di successo. Dai consigli più pratici come quelli sulla durata degli incontri ai pro e contro delle varie metodologie di valutazione del consenso all'interno dei processi decisionali, la guida delinea le conoscenze necessarie e consigliate per l'organizzazione di assemblee.
- [How to Organize Your Workplace Without Getting Caught](https://www.vice.com/en_us/article/y3md3v/how-to-organize-your-workplace-without-getting-caught)

  Panoramica ad alto livello dei possibili rischi esistenti nell'organizzare una rappresentanza sindacale. Presenta alcune accortezze da tenere in conto durante il processo.
- [Il ruolo del rappresentante sindacale e gli strumenti a disposizione della rappresentanza](https://github.com/Tech-Workers-Coalition-Italia/awesome-unionize-it/raw/master/formazione.ppt)

  UILTuCS definisce il concetto di RSU ed RSA, cita le regole che definiscono il diritto all'assemblea ed in generale illustra il ruolo delle rappresentanze sindacali all'interno delle aziende.

## Diritto del Lavoro

Rispetto alla creazione e la gestione della rappresentanza nelle aziende, in Italia vale in primis quanto scritto nella legge 300 del 1970 (conosciuta anche come Statuto dei lavoratori) ed in secondo luogo le possibili integrazioni di CCNL e contratti aziendali. 

In particolare, lo Statuto contiene una serie di misure di sostegno dell'attività sindacale, tra le quali il diritto di costituire, ad iniziativa dei lavoratori, rappresentanze sindacali in ogni unità produttiva che occupa oltre 15 dipendenti.

- [Statuto dei lavoratori](https://www.gazzettaufficiale.it/eli/id/1970/05/27/070U0300/sg)

  Approvato a seguito delle tensioni sociali e delle lotte sindacali della fine degli anni sessanta, conosciute come la stagione dell’autunno caldo, lo Statuto rappresentò una svolta dal punto di vista sia politico che giuridico, nel sancire positivamente alcuni dei diritti fondamentali del lavoratore e delle sue rappresentanze sindacali.

- [WikiLabour](https://www.wikilabour.it/)

  Dizionario dei diritti dei lavoratori annotato con la giurisprudenza. Iniziativa il cui obiettivo è fornire un quadro interpretativo e di orientamento caratterizzato dal punto di vista dei lavoratori.


## Union Busting, i.e. Here be Dragons

Lo Union Busting è un insieme di attività praticate dalle aziende per sabotare o prevenire la formazione di rappresentanze sindacali o la crescita degli iscritti alle stesse nei posti di lavoro.

Le tattiche di Union Busting possono far riferimento ad azioni sia legali che illegali, e possono variare di intensità da tenue a violenta.

- [Union Busting Playbook](https://unionbustingplaybook.com/)

  Descrive il fenomeno dello Union Busting, alcune strategie utilizzate dal management per scoraggiare l'organizzazione, alcuni casi di studio su successi ottenuti dalle lavoratrici nei confronti degli union buster ed un glossario di termini comuni usati nell'ambito della contrattazione collettiva in generale.
- [Amazon's Union-Busting Training Video](https://youtu.be/uRpwVwFxyk4)

  Video sui sindacati all'interno di Amazon pensato per utilizzo interno da parte del management. Contiene alcune delle subdole pratiche sfruttate dalle aziende per la repressione degli sforzi di autoorganizzazione da parte dei dipendenti.

## Prospettive storiche

Come la storia e l'attualità ci insegnano, nessuno regala niente anche se la legge lo prevede. Tutti i diritti di cui godono le persone all'interno di un rapporto lavorativo sono stati conquistati con la lotta. In questa sezione teniamo traccia di materiale storico sull'organizzazione sindacale nel settore tecnologico.

- [Il Controbit - Settembre '77](http://rsuibmsegrate.altervista.org/770900.htm)

  Il Controbit, una pubblicazione della rappresentanza sindacale in IBM, dove si parla di rivendicazioni di diritti in Italia, di Apartheid in Sudafrica, della falsa retorica delle aziende tech sull' "investire in Italia" e delle castronerie dette e scritte da politici ed economisti quando si parla di progresso tecnologico.

## Software utili

- [Loomio](https://www.loomio.org/)

  Facilita i processi di decisione collaborativi. Permette la discussione strutturata tramite thread e le votazioni per le decisioni, l'organizzazione di sondaggi e la condivisione di file. Il codice è libero e può essere facilmente hostato con Docker.

- [Frank](https://getfrank.com/)

  Software per lavoratori non-management, per organizzarsi privatamente con i propri colleghi e creare campagne per migliorare il proprio luogo di lavoro.

## Contribuzioni

È possibile contribuire liberamente tramite issues e pull requests.

## Tech Workers Coalition Italia

Questa lista è curata da Tech Workers Coalition Italia. Se l'hai trovata interessante ed utile e vuoi conoscere altre persone interessate agli stessi temi, unisciti a noi. Trovi maggiori informazioni sul nostro [sito](https://twc-italia.org).

## Licenza

La lista è nel pubblico dominio sotto licenza [![CC0](http://mirrors.creativecommons.org/presskit/buttons/88x31/svg/cc-zero.svg)](https://creativecommons.org/publicdomain/zero/1.0/)
